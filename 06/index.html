<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> Softwarové licence</title>
    <link rel="stylesheet" href="../css/styly.css">
</head>
<body>
    <header>
        <h1>Softwarové licence</h1>
            <nav class="topnav">
                <a href="../index.html">Úvodní stránka</a>
                <a href="../01/index.html">Programové a datové soubory</a>
                <a href="../02/index.html">Operační systémy</a>
                <a href="../03/index.html">Ovladače, firmware a utility</a>
                <a href="../04/index.html">Aplikační software</a>
                <a href="../05/index.html">Instalace programů</a>
                <a class="active" href="index.html">Softwarové licence</a> 
            </nav>
    </header>
    <main>
        <p>
            Uživatel nemůže koupit program jako celek se všemi právy k němu, ale 
            může získat pouze <strong>licenci</strong> (oprávnění) k jeho užívání. Z toho plyne, že 
            nesmí žádným způsobem upravovat toto dílo, pokud k tomu autor nedá 
            svůj výslovný souhlas. Licence je většinou nepřenosná, a proto není 
            možné tuto licenci někomu dalšímu prodat nebo darovat.
        </p>
        <section>
            <h2 id="multilicence">Multilicence</h2>
            <p>
                Při koupi programu běžně získává uživatel oprávnění provozovat 
                program na jednom počítači. V případech hromadného využití programu 
                (firmy, školy ...) stačí koupit jedno balení programu a k němu vícenásobnou 
                licenci pro další počítače, která bývá cenově výhodnější variantou.
            </p>
        </section>
        <section>
            <h2 id="komercni-software">Komerční software</h2>
            <p>
                Často se používá rovněž označení <strong>proprietární software</strong> nebo také software s uzavřeným kódem (closed source). Jeho autor 
                upravuje licencí (typicky <strong>EULA</strong> - End-User-License-Agreement) či jiným způsobem možnosti jeho používání. 
                K takovému software nejsou zpravidla k dispozici volně zdrojové kódy či v nich nelze svobodně dělat úpravy a výsledné 
                dílo distribuovat. Je šířen za úplatu a bývá omezen počet instalací, přenositelnost licence či právo modifikace produktu.
            </p>
        </section>
        <section>
            <h2 id="oem">OEM (Original Equipment Manufacturer)</h2>
            <p>
                <strong>OEM</strong> (Original Equipment Manufacturer = původní výrobce zařízení). Touto 
                zkratkou se označují výrobky, které jsou určeny k zabudování jako komponenty 
                (součásti) do jiných zařízení. Jedná se například o programy, které jsou nabízeny pouze současně 
                s hardware za sníženou cenu.
            </p>
        </section>
        <section>
            <h2 id="demoverze-a-zkusebni-verze">Demoverze a zkušební verze</h2>
            <p>
                Demoverze jsou „ostré“ programy, 
                které mají zablokované některé funkce, často ukládání souboru na disk a tisk. 
                Dodávají se zdarma, nebo za malý poplatek. V demoverzi je možné vyzkoušet 
                funkčnost programu před jeho koupí. 
            <p>
                Zkušební (trial) verze většinou umožňují 
                plnohodnotnou práci včetně ukládání i tisku, ale jen po určitou dobu. Po 
                uplynutí této doby program nelze spustit ani znovu nainstalovat.
            </p>
        </section>
        <section>
            <h2 id="shareware">Shareware</h2>
            <p>
                S programem může uživatel pracovat a po určité době je povinnen 
                zaslat jeho autorovi uvedený poplatek. Poté smí program legálně užívat a autor 
                k němu často pošle stručný manuál, případně i novou verzi programu.
            </p>
        </section>
        <section>
            <h2 id="freeware">Freeware</h2>
            <p>
                Doslova lze název této skupiny programů přeložit jako volné zboží. 
                Program je možné používat a rozšiřovat zdarma, požaduje se pouze dodržování 
                autorských práv. Nesmí se zahrnovat do komerčně šířených programů a 
                nesmí být změněn. Někdy je jako freeware šířen i velmi kvalitní program a po 
                jeho hromadném rozšíření se z něj může stát program šířený komerčně.
            </p>
        </section>
        <section>
            <h2 id="public-domain" style="text-align: center; color: red;">PUBLIC DOMAIN</h2>
            <p>
                Je to rozsáhlá oblast programů k volnému užití. Tyto programy lze používat, 
                volně šířit i upravovat. Autoři se vzdávají některých svých práv 
                k programu a nechají uživatele s ním nakládat podle libostí.
            </p>
        </section>
        <section>
            <h2 id="svobodny-software-a-gnu-linux" style="text-align: center; color: rgb(45, 109, 248); text-transform: uppercase;">Svobodný software a GNU/Linux</h2>
            <p>
                V současnosti vystupuje do popředí tzv. <strong>svobodný software</strong> (free software, 
                nezaměňovat s freeware) šířený většinou pod licencí Open Source (nejčastěji 
                GPL, viz níže). Ten se stává alternativou pro často finančně náročné komerční 
                programy. 
            </p>
            <p style="border-left: 4px solid rgb(118, 118, 241); padding-left: 10px;">
                Myšlenku svobodného softwaru formuloval v polovině 80. let minulého století 
                Richard M. Stallman, do té doby programátor na univerzitě v USA. Stallman 
                založil projekt, jehož cílem bylo vytvořit svobodný unixový operační 
                systém. Projekt byl pojmenován jako projekt <strong>GNU</strong> (GNU is Not Unix). Systém 
                GNU brzy obsahoval všechny důležité komponenty s výjimkou jádra. 
                To začal vytvářet Linus Torvalds v roce 1991 a časem dostalo název Linux. 
                Kombinací systému GNU a jádra Linux pak vznikl GNU/Linux systém, který 
                dnes díky jeho distribucím používají desítky milionů uživatelů.
            </p>
        </section>
        <section>
            <h2 id="open-source-a-licence-gpl" style="text-align: center; color: rgb(45, 109, 248); text-transform: uppercase;">Open Source a licence GPL</h2>
            <p>
                <strong>Open Source</strong> znamená doslova otevřený zdroj. Takové programy musí být 
                vždy šířeny i s uvedením zdrojových textů, takže každý (kdo má patřičné zna
                losti) může přesně zjistit, jak takový program funguje. Každý ho také může 
                vylepšit, opravit v něm chybu, použít ho ve svém programu, vždy však musí 
                takový produkt opět distribuovat jako Open Source.
            </p>
            <p>
                Přesné podmínky pak stanovuje licence <strong>GPL</strong> (General Public Licence - vše
                obecná veřejná licence). Nejrozšířenější takovou licencí je <strong>GNU/GPL</strong> (GNU 
                General Public Licence). Prvními vývojáři byli nadšenci z prostředí především 
                amerických univerzit, studenti i zaměstnanci, a dodnes je akademická půda 
                silnou základnou Open Source.Mnoho komerčních firem platí své vývojáře za 
                práci na Open Source a přispívá finančně celé komunitě. Vlády některých zemí 
                (např. Číny a Japonska) sledují se znepokojením dominanci firmy Microsoft na 
                poli softwaru a podporují vysokými částkami vývoj volně šiřitelného softwaru, 
                který pak mohou jejich občané používat bez nákupu drahých komerčních systémů.
            </p>
        </section>
        <figure>
            <img src="../img/licence.svg" alt="Softwarové licence">
            <figcaption style="text-align: center;">Myšlenková mapa: Softwarové licence</figcaption>
        </figure>
    </main>
    <footer>
        <hr>
        <p>&copy; 2024 - <b>Dominik Rychta</b>, <b><i>IT1</i></b> &#x263A;</p>
        <p><img src="../img/skola-logo.png" alt="Logo školy"></p>
    </footer>
</body>
</html>